Po střední škole jsem nastoupil na Fakultu strojní ČVUT v Praze, kde jsem úspěšně dokončil studium po 5,5 letech. Během studia jsem strávil přibližně rok na výměnném programu Erasmus v Německu, což pro mě byla cenná zkušenost nejen po profesní, ale i osobní stránce.
//
Získaná zkušenost mě motivovala k dalšímu poznávání nových kultur a zlepšování jazykových dovedností, a tak jsem si krátce vyzkoušel také brigádu v USA. Jednalo se sice o pomocné práce v kuchyni dětského letního tábora, ale i tato zkušenost mi pomohla výrazně zlepšit angličtinu a otevřít se novým výzvám.
//
Po absolvování vysoké školy jsem nastoupil jako konstruktér u několika zaměstnavatelů. Postupně jsem ale zjistil, že mě čím dál více baví automatizace a efektivita – zejména prostřednictvím programování. Začal jsem tedy tvořit automatizační skripty pro Excel (VBA) a makra pro konstrukční software Catia (VBA, .NET).
//
Už odmala mě přitahovaly technologie a práce s počítačem, a tak bylo stále jasnější, že moje cesta povede směrem k IT. Postupně jsem se tedy přeorientoval na vývoj webových aplikací, konkrétně na frontend.